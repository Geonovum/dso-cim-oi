# Toepassingsgebied

Het Conceptueel Informatiemodel voor de OmgevingsInformatie (CIM-OI) beschrijft het domein waar Omgevingswet en bronnen van externe informatie samenkomen. Dit beperkt zich tot de informatie die in dit domein wordt vastgelegd en vastgesteld en in ketens wordt uitgewisseld ten behoeve van het DSO.

Het CIMOI maakt gebruik van parallellen tussen de besluiten in het DSO en (externe) informatieproducten en legt vast op welke manier deze elkaar verrijken. 

In de context van Omgevingswet zijn, naast het CIM-OI, ook de volgende informatiedomeinen aan de orde: 

- standaard toepasbare regels (STTR) maakt eveneens gebruik van een registerbevraging om vragen uit de vragenboom vooraf in te vullen. CIM-OI is qua methodiek op één lijn gebracht met deze oplossing zodat de mogelijkheid bestaat zowel bij het oriënteren als het aanvragen dezelfde informatiebronnen in te zetten. Kanttekening hierbij is dat toepasbare regels op basis van specifieke vragen de context kunnen duiden, , de gestelde vraag kan immers afgestemd worden op het soort informatie dat opgehaald wordt en omdat niet aangenomen kan worden dat alle gepubliceerde besluiten de juiste context bevatten is het mogelijk dat niet alle databronnen die ingezet worden bij toepasbare regels ook ingezet kunnen worden bij het oriënteren op de kaart. 
- informatiemodel Omgevingswet (IMOW) beschrijft objecten en definities die in omgevingswetbesluiten vastgelegd kunnen worden. Hierin zijn paralellen gezocht zodat informatie passend bij bepaalde juridische teksten getoond kan worden en initiatiefnemers deze relaties niet zelf hoeven te interpreteren. 

Daarnaast kennen veel leveranciers van informatie eigen data- of productmodellen. De modellen die betrokken zijn geweest bij de totstandkoming van dit document zijn: 
- informatiemodel Externe Veiligheid
- informatiemodel Geluid (IMGeluid)

Dit document zal uitgebreid worden naarmate meer partijen zich aanbieden voor aansluiting. Voorwaarde voor aansluiting is alle gegevens in dezelfde granulariteit en volledigheid zijn zodat de bevoegd gezagen allemaal met hetzelfde detailniveau en volledigheidsniveau een consistent beeld kunnen leveren. 
